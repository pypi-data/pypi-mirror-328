{
    "url": "https://ekantipur.com/market/2025/02/19/apple-is-bringing-a-low-cost-se-4-phone-50-37.html",
    "title": "एप्पलले ल्याउँदै छ सस्तो दरको एसई ४ फोन",
    "category": "बजार",
    "author": [
        "कान्तिपुर संवाददाता"
    ],
    "published_date": "फाल्गुन ७, २०८१",
    "published_time": "१६:०८",
    "content": "\nकाठमाडौँ — एप्पलले आज साँझ एउटा नयाँ आइफोन वा कुनै डिभाइस सार्वजनिक गर्ने अनुमान गरिएको छ । कम्पनीका प्रमुख टिम कुकले केहीदिन अघि मात्रै फेब्रुअरि १९ अर्थात बुधबारको कार्यक्रमबारे सामाजिक सञ्जालमा टिजर पोस्ट गरेका थिए ।\n\nउनले ‘परिवारको नयाँ सदस्य भेट्न तयार रहनुहोस्’ भन्दै पोस्ट गरेपछि धेरैले आईफोन एसई ४ मोडल सार्वजनिक हुने अपेक्षा गरेका छन् ।\nसो मोडलबारे विभिन्न हल्ला फैलिरहेका छन् । यसलाई बजेटमैत्री वा सस्तो मूल्यको स्मार्टफोनका रूपमा प्रचार गरिएको छ । अन्तराष्ट्रिय सञ्चार माध्यमहरूका अनुसार एप्पलका फ्ल्यागशिप मोडेलहरू मात्र सीमित गरिएका विशेषताहरू नयाँ एसई मोडलमा समावेश छन् ।\nआईफोन १४ को जस्तै फिचर र लुक्स भएको एसई मोडल ४ मा ए१८ चिप, ६.१ इन्चको ओएलईडी डिस्प्ले, फेस आईडी, यूएसबी-सी पोर्टसँगै पछिल्ला भर्सनमा रहेको एप्पल इन्टेलिजेन्स पनि समावेश हुने अनुमान गरिएको छ ।\n\nकृपया विवरण १०० अक्षरभन्दा कममा राख्नुहोस्।\nकृपया १० अङ्कको मान्य मोबाइल नम्बर प्रवेश गर्नुहोस्।\nएसई सिरिजलाई सुपथ मूल्य कायम गर्दै आएको एप्पलले नयाँ भर्सनको सुरुवाती मूल्य ४ सय ९९ डलर तोक्ने अनुमान गरिएको छ । भारतमा यसको मूल्य ५० हजारदेखि ५५ हजार र नेपालमा ७५ हजारदेखि ८० हजार रुपैयाँ पर्ने अनुमान गरिएको छ ।\nयसका लागि फेब्रुअरि २३ देखि प्रि-अर्डर खुला गरिने र अमेरिका, क्यानडा, बेलायत र भारतमा सबैभन्दा पहिला उपलब्ध हुने अपेक्षा गरिएको छ । यो फोन पानी र धुलो प्रतिरोधात्मक हुने र यसमा ४८ मेगापिक्सेल सेन्सरको क्यामरा रहेको पूर्वानुमान गरिएको छ ।\nएसई ४ सँगै म्याकबुक एयर, आइप्याड एयरका नयाँ मोडल पनि सार्वजनिक हुने अनुमान छ । एप्पललका प्रमुख वार्षिक कार्यक्रमसरह आज कुनै समारोह नगरी विज्ञप्तीमार्फत जानकारी गराइने एप्पलको तयारी छ । तथापी, नयाँ मोडल र प्रोडक्टको घोषणा युट्युब भिडियोबाट पनि हुनसक्ने बताइएको छ ।"
}