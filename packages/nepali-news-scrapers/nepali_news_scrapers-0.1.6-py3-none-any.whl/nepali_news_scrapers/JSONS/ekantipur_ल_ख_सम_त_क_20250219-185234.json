{
    "url": "https://ekantipur.com/business/2025/02/18/15-billion-investment-in-the-hydropower-sector-is-in-confusion-because-of-the-audit-committee-ippan-president-karki-35-31.html",
    "title": "लेखा समितिका कारण १५ खर्ब लगानी रहेको जलविद्युत् क्षेत्र अन्योलमा : इप्पान अध्यक्ष कार्की",
    "category": "अर्थ / वाणिज्य",
    "author": [
        "कान्तिपुर संवाददाता"
    ],
    "published_date": "फाल्गुन ६, २०८१",
    "published_time": "१२:३५",
    "content": "१८ महिनादेखि हाइड्रोपावरको आइपीओ रोकियो\nकाठमाडौँ — स्वतन्त्र ऊर्जा उत्पादकहरूको संस्था, नेपाल (इप्पान) का अध्यक्ष गणेश कार्कीले जलविद्युत् उत्पादकलाई हात बाँधेर राखिएको बताएका छन्।\n\nनेपाल आर्थिक पत्रकार संघले आयोजना गरेको 'जलविद्युत् आयोजना : लगानी, सेयर व्यवस्थापन र चुनौती' विषयक अन्तर्क्रिया कार्यक्रममा उनले १५ खर्ब रुपैयाँ लगानी भएको क्षेत्र अन्योलको अवस्थामा रहेको बताएका हुन् ।\nसंसदीय समिति र धितोपत्र बोर्डको कारण सर्वसाधारणलाई दिने सेयर रोकिएको कार्कीले बताए । ‘सरकारले १० प्रतिशत सेयर स्थानीय तहलाई दिनुपर्छ भन्ने कानुनी व्यवस्था गरेको छ,’ अध्यक्ष कार्कीले भने,‘स्थानीयले सेयर किन नदिएको भनी उत्पादकहरूको गाडी फुटाउन थालेका छन् । धितोपत्र बोर्डले आईपीओ स्वीकृत नदिएसम्म उत्पादकले त सेयर दिन सक्दैनौँ ।’\nलेखा समितिको निर्देशनले आईपीओ निस्कासन रोकिएको बताउँदै उनले अब समितिले नै उक्त निर्णय सच्चाउनु पर्ने बताए। ‘संघीय संसद्कै लेखा समिति र अर्थ समितिबीच नै मत बाझिएको छ,’ उनले भने,‘हामी व्यवसायी आयोजनामा ध्यान दिनुपर्नेमा विभिन्न निकायमा धाउँदै जानु परेको छ।’\n\nकृपया विवरण १०० अक्षरभन्दा कममा राख्नुहोस्।\nकृपया १० अङ्कको मान्य मोबाइल नम्बर प्रवेश गर्नुहोस्।\nसरकारले २८ हजार ५०० मेगावाट विद्युत् उत्पादन गर्ने र १५ हजार ५०० मेगावाट निर्यात गर्ने लक्ष्य राखेको छ। यसका लागि ६२ खर्ब रुपैयाँ लाग्ने अनुमान छ। नेपाली ऊर्जा उत्पादकहरूले १ मेगावाटबाट सुरु गरेर अहिले क्षमता बढाएर १००–२०० मेगावाटका परियोजना निर्माण गर्न सक्षम रहेको अध्यक्ष कार्कीले बताए । उनले ठुला आयोजनाको लागि मात्रै विदेशी लगानीकर्ता ल्याउनुपर्ने बताए ।"
}